#Sistemare 

### Trappola del Pozzo

**Scritta sul muro in villa**
_«Saxum dormit nisi sanguis loquatur.  
Sanguis vocat saxum, signum audit.»_
[[SimboloRimuoverePietraPozzo.png]]
_La pietra dorme finché il sangue non parla.  
Il sangue chiama la pietra, il marchio ascolta._

[[pozzo.png]]
![[pozzo.png]]

#### **1. La discesa**

La scaletta metallica scende lungo il pozzo.  
Le prime staffe cedono al tatto: arrugginite, spezzate.  
Ma più in basso… diventano lisce, fredde, sembrano nuove.  
Come se qualcuno le avesse cambiate di recente.

Nessuno parla.  
Il rumore del metallo sotto gli stivali sembra troppo forte, come se il pozzo inghiottisse ogni parola.

L’aria diventa più pesante, densa. L’odore di umido lascia posto a un odore di **ferro**, o forse di **sangue antico**.

Poi, la discesa curva — il pozzo piega, come se seguisse un percorso naturale — e infine si apre in un foro rettangolare, perfettamente scavato nella roccia.

Non c’è porta, non c’è cornice. Solo **un’apertura nuda**.  
E da dentro arriva **un silenzio più profondo del buio.**

#### **2. La stanza**

Uno dopo l’altro entrano, piegandosi per non toccare il soffitto basso.

Il passaggio si allarga in una **stanza spoglia, quadrata, completamente rinforzata** da lastre di cemento e acciaio.  
Pavimento liscio, pareti levigate. Nessun odore, nessun rumore.

Solo in controluce — dove il buio incontra la vista non-umana — _scritte graffiate_ sui muri:
_NON USCIRETE._  
_NESSUNO ARRIVA IN TEMPO._  
_IL SANGUE NON BASTA._

Le lettere sono tracciate con chiodi o dita nude, scavate a fondo nella pietra.  
Le più vecchie sembrano cancellate, levigate da mani umane — **qualcuno ha ripulito**, ma non del tutto.

> [!NOTE]
> Per creare ansia si può far fare un tiro Percezione + Occulto dif.8, comunque i pg non riescono a fermarla o ad attraversare la porta, posso provare ma capiscono che riamerebbero schiacciati, Destrezza + Schivare dif.4 per fermarsi e tornare indietro, se falliscono 3 danni da urto e sbalzati indietro.

Dopo qualche momento che siete all'interno (la porta scatta dopo 1 minuti dal primo che entra), **un tonfo metallico** alle spalle.

Il passaggio viene chiuso da una lastra di pietra e acciaio che cade dal soffitto come una ghigliottina. Polvere. Buio assoluto.

Nessuna via di fuga visibile. Le pareti, lisce come vetro.

#### **3. Il silenzio**

Passano secondi, o forse minuti.  
Ma qui, il tempo non scorre.  
Il silenzio non è vuoto: è **presenza**.  
Una pressione che spinge dentro il cranio, fino al sangue.

Ogni respiro rimbomba come un tuono.  
Ogni passo vibra nel pavimento.

Poi, un suono.

_Tic… tic… tic…_

Una goccia cade da una fessura nel soffitto.  
Non è acqua.  
È troppo densa, troppo scura.  
E quando tocca il pavimento, **viene assorbita**.  
Come se la pietra l’avesse bevuta.

#### **4. Il ricordo del Sire**

Esaminando la porta (Percezione + Investigazione) attentamente diff. 8 si può trovare la scritta lasciata dal Sire come promemoria.

> [!info] Leggere ai pg se trovano la scritta sulla porta
> Le parole sono graffiate nella pietra con la precisione di un rituale.
> 
> Quando le leggi ad alta voce, senti **un impulso improvviso**.  
> Un brivido che parte dal petto e corre fino alle dita.  
> Non è tuo.
> 
> Poi, una voce nella mente — distante, ma inconfondibile.
> 
> _«Solo chi porta il mio sangue può varcare la pietra viva.»_

**L’enigma inciso:**
_«Materia cieca, creata per non fidarsi.  
Solo il sangue vero la riconosce.  
Se il simbolo si forma, la pietra ritorna polvere.  
Se il sangue tace, resta tomba.»_

Quando viene letto:
Uno dei personaggi — il figlio del Sire — sente un impulso improvviso, come se la pelle tirasse. Un ricordo non suo, una voce dentro la testa:  
_“Solo chi porta il mio sangue può varcare la pietra viva.”_

> [!help]
> Se cerca di riflettere e pensare tiro (Intelligenza + Occulto dif.6), nella memoria recente, torna l’immagine del simbolo sul muro nella villa.

Questo serve al Sire nel caso viene intrappolato, la scritta è un promemoria. Nessun aiuto, nessuna istruzione. Non un modo per aiutare i pg, ma un promemoria del Sire per sé stesso.

#### **5. Il marchio**

> [!info] Se un PG disegna il marchio
> Le dita si muovono da sole.
> 
> Ti graffi il palmo, e il sangue — denso, scuro, innaturale — cade lento, goccia dopo goccia.
> 
> Quando tocchi la parete, la pietra è gelida. Poi tiepida. Poi… **viva**.
> 
> Tracci il simbolo.
> 
> Al primo tratto, un suono secco: _crack._  
> Una sottile spaccatura corre sul muro.
> 
> Al secondo, la polvere cade come sabbia da una clessidra.
> 
> All'ultimo, la pietra **collassa verso l’interno**, sbriciolandosi in scaglie che si dissolvono nell’aria.
> 
> Il suono è enorme, ma soffocato, come un tuono dentro la terra.
> 
> Un’ondata di calore attraversa la stanza.
> 
> E per un istante, tutti voi sentite lo stesso **battito**.
> 
> Uno solo.
> 
> Quello che non avete più.


#### **6. L’uscita**

> [!info]
> La lastra che chiudeva il pozzo non c’è più.
> L’effetto di oscurità si attenua, come nebbia sotto la luce di un’alba malata.
> 
> Davanti a voi, il buio è cambiato: ora è lattiginoso, uniforme, e lascia intravedere, più in basso, una serie di **scalini scavati nella roccia**.
> 
> Conducono a un livello inferiore.
> 
> Lì sotto, una luce sporca pulsa come un cuore nascosto.

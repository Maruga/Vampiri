### Il Primo Respiro Morto

Introduzione alla cronaca.

_Flash_ - La sera è solita. Quella normalità stanca, fatta di luci basse, odore d’asfalto e piccole abitudini. Qualcuno torna dal lavoro. Qualcuno scrolla messaggi sul telefono senza leggerli davvero. Tutto sembra al suo posto… ma qualcosa — impercettibile — è fuori ritmo.  
Come se il mondo trattenesse il respiro.

**_Buio._**

No... non è solo buio. È qualcosa di più profondo. Come se i miei occhi fossero aperti ma vedessero attraverso una cortina di sangue secco. C'è qualcosa di sbagliato nel mio petto. Non si muove. Perché non si muove?

_Flash -_  Ridete, parlate, bevete. Le luci sembrano un po’ più fioche. Le parole si confondono, la stanza — o forse il mondo — diventa più piccola. Poi lui o lei si avvicina. Lo sguardo fermo, la voce bassa. Una mano sul braccio. Un respiro contro la pelle.  

Il sapore. dio, il sapore nella mia bocca. Rame e sale e qualcosa di... vivo. Mi alzo di scatto e il mondo gira troppo lentamente, troppo nitido. Posso vedere ogni granello di polvere nell'aria stagnante. Ogni fibra del tessuto macchiato sotto di me. È troppo. TROPPO.

_Flash_ - Un brivido. Calore. Dolore. E poi — piacere. Un piacere che cancella il pensiero, che divora la paura. Per un istante non c’è nulla da temere, nulla da volere. Solo il battito che rallenta. Il corpo che cede.  

**La fame.**

Oh Cristo, la FAME. Non è nello stomaco. È ovunque. Nelle vene che bruciano vuote. Nei denti che pulsano. Nelle mani che tremano non per la paura ma per il BISOGNO. È come l'astinenza da ogni droga moltiplicata per mille. È come affogare nell'aria.

Tocco il collo. Due fori perfetti, già chiusi ma ancora sensibili. La pelle è fredda. La MIA pelle è fredda. Cerco il polso con le dita e... niente. NIENTE.

**"No no no no NO!"**

La mia voce è diversa. Più profonda. C'è qualcosa di predatorio in essa che non c'era prima. Mi alzo e le gambe reggono con una forza che non ho mai avuto. I muscoli si muovono con precisione innaturale. Sono una marionetta che ha appena scoperto di non avere più fili.

**_Flash_ - "..., siamo cenere al vento." Cerchi di ricordare, Chi l'ha detto? "... l’ultima notte da vivi è finita. E la vera storia… comincia adesso."** , ti ripeti in testa Chi l'ha detto?

_Attendere un attimo la reazione dei giocatori._

**C'è qualcuno qui. Lo SENTO.** Il battito del suo cuore è un tamburo nella notte (effetto sonar delle vene pulsanti). Thump-thump. Thump-thump. È nell'edificio accanto? No... un piano sopra. Come faccio a saperlo? Il sangue che scorre nelle sue vene canta per me. Mi chiama.

**La Bestia** - non so perché la chiamo così ma è giusto - si agita dentro di me. Non sono più solo io qui dentro. C'è qualcosa di antico, di affamato, di ALTRO che condivide questo corpo con me.

**E vuole nutrirsi.**

> [!important] Title
> I PG non sanno in che luogo si trovano, devono scoprirlo avventurandosi fuori dalla casa, decidere se si vuole attuare il confronto con i lupini oppure farli andare verso Pennabilli.

#### Scena risveglio
Un freddo innaturale vi scuote dal torpore.

Riaprendo gli occhi, scoprite di trovarvi in una **camera ampia e silenziosa**, le cui **pareti di pietra nuda** stillano umidità come se la stanza stessa respirasse. La luce fioca di una lampada morente getta **ombre tremule**, che si allungano come artigli sulle pareti.

Su un vecchio orologio incrinato, le lancette segnano le **21:07**.

Nelle vostre menti, solo **nebbia e frammenti spezzati**: nomi dimenticati, voci lontane, ricordi che scivolano via come sangue da una ferita.

Non sapete **chi siete**, né **perché vi trovate qui**. Ma dentro di voi — sotto la pelle fredda e il battito incerto del cuore — arde una consapevolezza che non vi abbandona:

**qualcosa di terribile è accaduto.**

E forse… **non è ancora finito.**


> [!info] Narratore
Lasciate ai PG un pò di tempo per guardarsi intorno, sono nello scantinato di un casolare di montagna vicino a Pennabilli. Stanza 11 e 13 in base al numero dei giocatori. Nelle descrizioni iniziali dare impressione di cogliere molti dettagli sull'ambiante.

![[CasolareSiriPennabilli.svg]]



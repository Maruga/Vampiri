### Il Primo Respiro Morto

Introduzione alla cronaca.

**_Buio._**

No... non è solo buio. È qualcosa di più profondo. Come se i miei occhi fossero aperti ma vedessero attraverso una cortina di sangue secco. C'è qualcosa di sbagliato nel mio petto. Non si muove. Perché non si muove?

_Flash_ - denti. Canini impassibilmente lunghi che si avvicinano al mio collo. Il terrore che mi paralizza. Una voce sussurra qualcosa in una lingua che non conosco, ma che ora... ora capisco? "Bevi, o muori davvero."

Il sapore. dio, il sapore nella mia bocca. Rame e sale e qualcosa di... vivo. Mi alzo di scatto e il mondo gira troppo velocemente, troppo nitido. Posso vedere ogni granello di polvere nell'aria stagnante. Ogni fibra del tessuto macchiato sotto di me. È troppo. TROPPO.

_Flash_ - il liquido torbido che scende nella mia gola mentre morivo. Non acqua. Non vino. Lui... lei? Chi era? Il viso è una macchia nella memoria, ma il sangue... il sangue lo ricordo con precisione chirurgica.

**La fame.**

Oh Cristo, la FAME. Non è nello stomaco. È ovunque. Nelle vene che bruciano vuote. Nei denti che pulsano. Nelle mani che tremano non per la paura ma per il BISOGNO. È come l'astinenza da ogni droga moltiplicata per mille. È come affogare nell'aria.

Tocco il collo. Due fori perfetti, già chiusi ma ancora sensibili. La pelle è fredda. La MIA pelle è fredda. Cerco il polso con le dita e... niente. NIENTE.

**"No no no no NO!"**

La mia voce è diversa. Più profonda. C'è qualcosa di predatorio in essa che non c'era prima. Mi alzo e le gambe reggono con una forza che non ho mai avuto. I muscoli si muovono con precisione innaturale. Sono una marionetta che ha appena scoperto di non avere più fili.

**_Flash_ - "..., siamo cenere al vento." Chi l'ha detto? Quando? Prima o dopo che le mie vene si svuotassero?**

C'è qualcuno qui. Lo SENTO. Il battito del suo cuore è un tamburo nella notte. Thump-thump. Thump-thump. È nell'edificio accanto? No... un piano sopra. Come faccio a saperlo? Il sangue che scorre nelle sue vene canta per me. Mi chiama.

**La Bestia** - non so perché la chiamo così ma è giusto - si agita dentro di me. Non sono più solo io qui dentro. C'è qualcosa di antico, di affamato, di ALTRO che condivide questo corpo con me.

**E vuole nutrirsi.**

> [!info] Narratore
Lasciate ai PG un pò di tempo per guardarsi intorno, sono nello scantinato di un casolare di montagna vicino a Pennabilli. Stanza 11 e 13 in base al numero dei giocatori.

**Scena del risveglio:** "I personaggi riprendono conoscenza in una vasta camera dalle pareti nude e fredde. L'orologio segna le 21:00 del 13 ottobre 2023. Una nebbia mentale li avvolge: frammenti di memoria scivolano via come sabbia tra le dita. Non ricordano chi sono, né come sono arrivati in questo luogo. Solo una certezza inquietante pulsa nelle loro vene morte: qualcosa di terribile è accaduto."

![[Inizio/Immagini/house_in_the_swamps.svg]]



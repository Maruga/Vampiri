
# Ritorno in Città
![[Mappa.png]]

## Rifornimenti
I PG possono acquistare equipaggiamento come da tabella del Prologo.
- **Città natale:** possono dormire a casa senza spese
- **Altra città:** devono pagare locanda

## Descrizione Città Piccola

### Da leggere:

> [!NOTE]
> Un villaggio di pietra grigia aggrappato a una collina. Forse duecento anime.
> Una via principale di fango battuto. Case basse col tetto di paglia. L'odore di letame e pane fresco. Galline che attraversano la strada. Un fabbro che batte il ferro. Bambini che vi fissano.
> Al centro, una piazza con un pozzo e una locanda: *L'Aratro Storto*. Accanto, una cappella modesta. Null'altro.

### Servizi disponibili:
- Locanda (solo base)
- Fabbro (riparazioni, armi semplici)
- Emporio (equipaggiamento base)
- Cappella (cure divine a pagamento)


## Descrizione Città Grande

### Da leggere:

> [!NOTE]
> Mura di pietra alta tre uomini. Guardie alle porte che controllano chi entra.
> Dentro, strade lastricate piene di gente. Mercanti che urlano, carri che passano, odore di spezie, sudore, fogna. Insegne colorate oscillano al vento: armerie, taverne, botteghe.
> Una piazza del mercato affollata. Una torre del tempio che svetta sui tetti. In lontananza, la rocca del signore locale.
> Qui si trova di tutto. Per il giusto prezzo.

### Servizi disponibili:
- Locande (tutte le tipologie)
- Armeria (armi e armature complete)
- Emporio (equipaggiamento completo)
- Tempio (cure, rimozione maledizioni)
- Mercato nero (grimaldelli, veleni, contatti)
- Mago (pergamene, pozioni, identificazioni)

---

## Costi Locanda

| Tipologia | Letto/notte | Pasto | Stalla/notte | Note |
|-----------|-------------|-------|--------------|------|
| **Povera** | 5 mr | 3 mr | 2 mr | Pagliericcio in sala comune, zuppa, birra annacquata |
| **Media** | 2 ma | 1 ma | 5 mr | Stanza doppia, carne, birra decente |
| **Ricca** | 2 mo | 1 mo | 2 ma | Stanza privata, pasti abbondanti, vino, bagno caldo |

**Legenda:** mr = moneta rame, ma = moneta argento, mo = moneta oro

## Locanda — "La Corona Spezzata" (Città Grande)

### Atmosfera:

> [!NOTE]
> Fumo, odore di arrosto, risate grasse. Tavoli di legno scuro pieni di segni. Un camino che scoppietta. Una ragazza porta boccali traboccanti.
> È pieno. Mercanti, soldati, viaggiatori. Qualche faccia poco raccomandabile negli angoli bui.


## Personaggi nella Locanda

### 1. Vecchio Marus
Anziano con un occhio solo e una barba ingiallita. Beve da solo. Se qualcuno si siede, racconta storie di dungeon — alcune vere, molte esagerate. Conosce la zona.

> [!NOTE]
> *"Ah, le rovine a nord? Ci sono stato trent'anni fa. Non ci tornerei neanche morto. Che poi, morto, ci tornerei di sicuro..."* — ride da solo.

### 2. Lira la Rossa
Donna sui trent'anni, capelli rossi, cicatrice sulla guancia. Mercenaria. Beve vino e affila un pugnale. Non parla se non le offrono da bere.

Se ingaggiata: **2 mo/giorno**, Guerriero liv. 2.

### 3. Fratelli Gorm
Due nani identici. Bevono, litigano, si picchiano, poi si abbracciano piangendo. Ripetono ogni sera. Commercianti di minerali.

Se i PG li fermano dal picchiarsi, offrono uno sconto del 10% su gemme e metalli.

### 4. "Nessuno"
Figura incappucciata in un angolo. Non mangia, non beve. Osserva. Se i PG si avvicinano, se n'è già andato.


---

## Nota per il Master — Radunare i PG

### Obiettivo
Tutti i PG devono trovarsi entro 12m dalla pietra al momento dell'attivazione (sera). Anche eventuali PNG nel raggio vengono teletrasportati.

### Opzioni per Radunarli

**Opzione A — Locanda**
I PG cenano insieme alla locanda. Quello che porta la pietra l'ha nello zaino o in tasca. La sera si attiva e teletrasporta tutti.

**Opzione B — Incontro col figlio**
Il figlio dell'amico chiede di incontrarli per:
- Dare informazioni sulla pietra
- Proporre un nuovo lavoro legato alla pietra
- Avvertirli di qualcosa di strano ("Da quando l'avete presa mi sento osservato...")

L'incontro avviene in un luogo chiuso (locanda, casa, magazzino). Tutti insieme, la pietra si attiva.

**Opzione C — Consegna della pietra**
I PG si riuniscono per consegnare la pietra al mercante. Prima che la transazione avvenga, si attiva.

### Importante
Non importa come li raduni. L'unica condizione è: tutti entro 12m dalla pietra quando cala la sera.

Se un PG si allontana dal gruppo, non viene teletrasportato → problema narrativo. Evita questa situazione.


[[05 - Stanza Buia e Silenziosa]]
